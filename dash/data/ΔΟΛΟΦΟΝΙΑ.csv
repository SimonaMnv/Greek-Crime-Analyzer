Title,Date,Body,Type
Eπιχείρησε να βιάσει και σκότωσε τη μητέρα του γιατί...,2013-05-04,"Ένα 13χρονο αγόρι από την Άιοβα των ΗΠΑ επιχείρησε να βιάσει, και τελικά δολοφόνησε τη μητέρα του μέσα στο σπίτι τους, επειδή εκείνη του πήρε το αγαπημένο του ηλεκτρονικό παιχνίδι!Ο Νόα Κρουκς κατηγορείται πλέον με δολοφονία πρώτου βαθμού, καθώς και για απόπειρα βιασμού της 37χρονης μητέρας του, Γκρέτσεν Κρουκς. Ο έφηβος, ο οποίος οδηγήθηκε στο δικαστήριο, είχε καλέσει την άμεση δράση, αμέσως μετά το έγκλημα που διέπραξε, με τους ένορκους να ακούνε το παρακάτω φρικιαστικό τηλεφώνημα στο δικαστήριο: «Δεν κάνω πλάκα. Είναι νεκρή. Φοβάμαι. Σκότωσα τη μητέρα μου με το πιστόλι μου. Δεν ξέρω γιατί το έκανα». Όπως μεταδίδει η The Global Gazette, κατά τη διάρκεια της δεκάλεπτης κλήσης του 13χρονου στην άμεση δράση, εκείνος ομολόγησε πολλές φορές στο έγκλημα που είχε διαπράξει. «Νιώθω τρελός και ξέρω πως δεν είμαι. Νομίζω ότι έχω κάποια μορφή διαταραχής. Προσπάθησα να τη βιάσω. Προσπάθησα να τη βιάσω αλλά δεν τα κατάφερα. Ποιος προσπαθεί να βιάσει την ίδια του τη μητέρα; Η ζωή μου έχει τελειώσει πλέον». Ενώ η τηλεφωνήτρια έστειλε αμέσως ένα ασθενοφόρο στο σπίτι του Κρουκς, εκείνος συνέχισε, λέγοντας ότι το όπλο του είναι άδειο και πως φοβάται ότι οι αστυνομικοί θα τον πυροβολήσουν: «Το μόνο που εύχομαι είναι να ονειρεύομαι και να μπορούσα να ξυπνήσω και να την αγκαλιάσω και να την φιλήσω» έλεγε κλαίγοντας το νεαρό αγόρι στο τηλέφωνο. Ο Νόα είπε ότι η μητέρα του είχε ετοιμάσει σπιτικά ντόνατς λίγες ώρες πριν, και πως δεν μπορεί να πιστέψει τί της έκανε: «Μου πήρε το Call of Duty επειδή είχα κακούς βαθμούς στο σχολείο και τότε ήταν που τρελάθηκα. Κάτι με κατέλαβε» είπε στην τηλεφωνήτρια. Το παιδί στη συνέχεια μονολογούσε, λέγοντας πως θα πήγαινε στη φυλακή και πως δεν θα κατάφερνε να πάει στο κολέγιο και να παντρευτεί την κοπέλα που αγαπούσε από το δημοτικό. Όπως ανέφερε στο δικαστήριο ο κατήγορος, η μητέρα του εφήβου βρέθηκε ξαπλωμένη στον καναπέ του σαλονιού, ημίγυμνη από τη μέση και κάτω, με το νεαρό αγόρι να είναι καθισμένο σε μία γωνία και να κλαίει.",ΔΟΛΟΦΟΝΙΑ
Θρίλερ στη Ρόδο με το πτώμα φοιτήτριας – Ποιος την ήθελε νεκρή;,2018-12-01,"Σε εξέλιξη βρίσκονται από τις αρμόδιες υπηρεσίες οι έρευνες για την υπόθεση με το πτώμα νεαρής φοιτήτριας που εντοπίστηκε στη θαλάσσια περιοχή «Φώκια», στους Πεύκους της Λίνδου. Σύμφωνα με αρχικές εκτιμήσεις των αρμόδιων αρχών, ο θάνατος της 21χρονης φοιτήτριας από το Διδυμότειχο οφείλεται σε εγκληματική ενέργεια, καθώς δεν υπάρχουν οι οποιεσδήποτε ενδείξεις για ατύχημα ή αυτοχειρία. Αυτό προκύπτει και από την ιατροδικαστική εξέταση, το πόρισμα της οποίας παραδόθηκε στις διωκτικές αρχές του νησιού. Τα όποια σημαντικά στοιχεία έχουν ανακύψει από αυτό, τα εξετάζει το Κεντρικό Λιμεναρχείο Ρόδου το οποίο και διενεργεί τη σχετική προανάκριση για τη διαλεύκανση της υπόθεσης. Η άτυχη 21χρονη φοιτήτρια σπούδαζε στο Πανεπιστήμιο Αιγαίου στη Ρόδο, ενώ η αναγνώρισή της έγινε από το τατουάζ που έφερε στη γάμπα του δεξιού της ποδιού, ένα τριαντάφυλλο σε χρώμα μαύρο και κόκκινο. Συγγενείς της έφθασαν μάλιστα στο νησί και επιβεβαίωσαν επίσημα την ταυτότητά της. Συγκλονισμένοι οι γονείς, αλλά και οι συγγενείς της άτυχης κοπέλας αδυνατούν να πιστέψουν αυτό που έχει συμβεί στο παιδί τους και ζητούν απαντήσεις.",ΔΟΛΟΦΟΝΙΑ
Θρίλερ  με νεκρή φοιτήτρια στη Ρόδο – Άγριο έγκλημα «βλέπει» η ΕΛ.ΑΣ.,2018-12-02,"Τη βρήκαν γυμνή στα βράχια - Τα σημάδια στο λαιμό της παραπέμπουν σε στραγγαλισμό – Εν αναμονή της άρσης τηλεφωνικού απορρήτουΣε εξέλιξη είναι από το μεσημέρι του Σαββάτου έρευνες του ειδικού κλιμάκιου του Τμήματος Ανθρωποκτονιών του Λιμενικού Σώματος στη Ρόδο, για τον θάνατο της 21χρονης φοιτήτριας του Τμήματος μεσογειακών Σπουδών του Πανεπιστήμιου Αιγαίου. Χθες, Σάββατο (02/12), ο πατέρας της νεαρής κοπέλας μετέβη στο νεκροτομείο για την αναγνώριση της σορού, ενώ η ολοκλήρωση της ιατροδικαστικής πραγματογνωμοσύνης αναμένεται, όπως και η διενέργεια των τοξικολογικών εξετάσεων. Οι αξιωματικοί που έχουν επιληφθεί των ερευνών είναι ανήσυχοι, καθώς ορισμένα σημάδια στον λαιμό της 21χρονης παραπέμπουν σε απόπειρα στραγγαλισμού, αν και επίσημη εκδοχή του θανάτου της κάνει λόγο για πνιγμό. Σε έρευνα που διεξήχθη με τη συνδρομή αστυνομικών της Υποδιεύθυνσης Ασφαλείας Ρόδου στο σπίτι της νεαρής, δεν προέκυψαν στοιχεία που μπορούν να δώσουν απαντήσεις σε πληθώρα ερωτημάτων, ενώ κομβικής σημασίας για την πορεία των ερευνών είναι η άρση του απορρήτου των τηλεφωνημάτων της, που έχει ήδη παραγγελθεί. Όσον αφορά το κινητό της τηλέφωνο, παρά το γεγονός πως ο θάνατος της κοπέλας προσδιορίζεται μέχρι και 48 ώρες πριν την ανεύρεση της σορού (σ. σ. το πρωί της 28ης Νοεμβρίου), την Παρασκευή φαινόνταν online στο Facebook μέσω της συσκευής. Επιπλέον, τα ρούχα της δεν έχουν βρεθεί, όπως και κάποια άλλα προσωπικά της αντικείμενα. Βασικό στοιχείο για την ταυτοποίησή της ήταν το τατουάζ - τριαντάφυλλο στο πόδι που ανέφεραν τα μέσα μαζικής ενημέρωσης και κίνησε υποψίες σε δύο συμμαθητές της 21χρονης, οι οποίο ήξεραν πως η φίλη τους είχε ένα τέτοιο, στο δεξί της πόδι. Από σήμερα, Κυριακή, σύμφωνα με την Dimokratiki. gr, ξεκινά νέος κύκλος ανακρίσεων και καταθέσεων όλων όσων γνώριζαν το άτυχο θύμα, με κρισιμότερο για τις έρευνες σημείο αυτό της ανεύρεσης και της ανάκρισης ατόμων που είχε επαφή η 21χρονη ως τις 27 Νοεμβρίου. Εξετάζεται επιπλέον και το ενδεχόμενο δεύτερης ιατροδικαστικής εξέτασης από τεχνικό σύμβουλο της οικογενείας.",ΔΟΛΟΦΟΝΙΑ
Στα Καλάβρυτα τη Δευτέρα ο Αλέξης Τσίπρας,2018-12-02,"Τον Αγροτικό και Γαλακτοκομικό Συνεταιρισμό Καλαβρύτων θα επισκεφθεί αύριο, Δευτέρα, ο πρωθυπουργός, Αλέξης Τσίπρας, και στη συνέχεια θα έχει σύσκεψη με το προεδρείο του Συνεταιρισμού. Σύμφωνα με ανακοίνωση από το Γραφείο Τύπου του Πρωθυπουργού, στις 14:15 ο κ. Τσίπρας θα πραγματοποιήσει ομιλία σε κτηνοτρόφους, μέλη του συνεταιρισμού. Τέλος, ο πρωθυπουργός θα έχει συνάντηση με τον Δήμαρχο Καλαβρύτων, Γιώργο Λαζουρά.",ΔΟΛΟΦΟΝΙΑ
Θρίλερ στη Ρόδο: Βίντεο αποκαλύπτει την αλήθεια – Τρεις προσαγωγές για το θάνατο της φοιτήτριας,2018-12-02,"Με γοργούς ρυθμούς, όπως φανερώνουν τα νέα στοιχεία, τρέχουν οι εξελίξεις γύρω από το θάνατο της 21χρονης φοιτήτριας Ελένης που βρέθηκε νεκρή σε βραχώδη περιοχή στη Ρόδο. Πολύ κοντά στην εξιχνίαση της υπόθεσης του θανάτου της 21χρονης φοιτήτριας στη Ρόδο, βρίσκονται οι αξιωματικοί του Λιμενικού Σώματος. Σύμφωνα με πληροφορίες του τοπικού Μέσου rodiaki, στο ανακριτικό γραφείο της Λιμενικής Αστυνομίας, προσήχθησαν τρία άτομα, που εκτιμάται ότι γνώριζαν τη φοιτήτρια και μίλησαν μαζί της στο τηλέφωνο το τελευταίο χρονικό διάστημα. Όπως μετέδωσε ο Alpha, στα χέρια των Αρχών βρίσκεται και ένα βίντεο ντοκουμέντο από κάμερα ασφαλείας καταστήματος. Σε αυτό φαίνεται η άτυχη φοιτήτρια να μπαίνει σε ένα αυτοκίνητο που οδηγούσε άντρας και να απομακρύνονται. Η καταγραφή γίνεται την περασμένη Τρίτη, το τελευταίο βράδυ της ζωής της. Η άτυχη 21χρονη Ελένη βρέθηκε νεκρή την επόμενη μέρα, στα βράχια απόκρημνης παραλίας. Ανείπωτος ο πόνος της οικογένειας της φοιτήτριας από τoν Έβρο, οι γονείς της άτυχης Ελένης παρά τον πόνο τους καταβάλλουν κάθε δυνατή προκειμένου να εντοπιστεί ο άνθρωπος ή οι άνθρωποι που στέρησαν τη ζωή στον άγγελο τους. Ειδικό κλιμάκιο του τμήματος ανθρωποκτονιών του Λιμενικού Σώματος, που έφτασε στη Ρόδο εσπευσμένα από την Αθήνα, συνδράμει από χθες τις έρευνες των ανακριτικών υπαλλήλων του Τμήματος Ασφαλείας του Κεντρικού Λιμεναρχείου Ρόδου για την πλήρη εξιχνίαση των συνθηκών κάτω από τις οποίες βρήκε φρικτό θάνατο η 21χρονη φοιτήτρια του Tμήματος Μεσογειακών Σπουδών του Πανεπιστημίου Αιγαίου, Ελένη Τ. , κόρη αντιδημάρχου του Δήμου Διδυμότειχου. Προερχόμενη από οικογένεια δασκάλων, ιδιαίτερα αγαπητών στον νομό Έβρου, το νεαρό κορίτσι «χάθηκε» χωρίς να γνωρίζει κανείς - ακόμη και στενή φίλη της - πού και με ποιον είχε βρεθεί πριν φύγει από τη ζωή. Μια πολλά υποσχόμενη φοιτήτρια, που μάλιστα το καλοκαίρι έκανε την πρακτική της εξάσκηση στο Υπουργείο Εξωτερικών, έφυγε από την ζωή και σύμφωνα με τα τελευταία στοιχεία o θάνατός της αποδίδεται σε εγκληματική ενέργεια. Βασικό στοιχείο για την ταυτοποίηση της κοπέλας, ήταν το τατουάζ σε σχήμα τριαντάφυλλου που είχε στο πόδι. Το απόγευμα της Παρασκευής δύο συμφοιτήτριές της - κι αφού είχε υποβληθεί δήλωση εξαφάνισης από τους γονείς της - μετέβησαν στο Κεντρικό Λιμεναρχείο Ρόδου και επιβεβαίωσαν το μοιραίο. Θορυβημένοι είναι οι αξιωματικοί που έχουν επιληφθεί των ερευνών από τα σημάδια που φέρει στο λαιμό της και παραπέμπουν σε απόπειρα στραγγαλισμού. Η σορός της 21χρονης Ελένης εντοπίστηκε τις προηγούμενες ημέρες στη θαλάσσια περιοχή «Φώκια», στους Πεύκους της Λίνδου. Σύμφωνα με το ρεπορτάζ της εφημερίδας «Δημοκρατική», το κινητό τηλέφωνο της άτυχης κοπέλας - αν και ο θάνατός της προσδιορίζεται μέχρι και 48 ώρες πριν την ανεύρεση του άψυχου σώματός της, το πρωί της 28ης Νοεμβρίου - έδειχνε να είναι online στο Facebook μέχρι και την Παρασκευή (30/11). Τονίζεται ακόμη ότι δεν έχουν βρεθεί τα ρούχα της ως και άλλα προσωπικά της αντικείμενα πέριξ της παραλίας, ενώ ένα μεγάλο ερωτηματικό για τις Aρχές είναι γιατί βρέθηκε στο συγκεκριμένο σημείο, το οποίο είναι δύσβατο και προσεγγίζεται συνήθως από ψαράδες. Πιθανολογείται ότι είτε βρισκόταν με κάποιον άγνωστο με τον οποίο είχε συνάψει εφήμερη σχέση ο οποίος «ξεφορτώθηκε» το πτώμα της στο σημείο αυτό, είτε είχε μεταβεί στο σημείο εκείνο και συνέβη το αποτρόπαιο έγκλημα. Από σήμερα ξεκινά ένας νέος κύκλος ανακρίσεων και καταθέσεων όσων την γνώριζαν με κρισιμότερο για τις έρευνες σημείο την ανεύρεση και την λήψη κατάθεσης από τα άτομα με τα οποία είχε επαφή την 27η Νοεμβρίου. Υπενθυμίζεται ότι, αν και το πτώμα της βρέθηκε γυμνό, φορώντας έναν μωβ στηθόδεσμο, δεν προέκυψαν ίχνη βιασμού, ενώ τραύματα που φέρει κυρίως στο πρόσωπο αποδίδονται επί του παρόντος σε πτώση στα βράχια καθώς το σώμα της παρασυρόταν από τα κύματα. Αρμοδίως εξετάζεται εξάλλου αν θα διενεργηθεί και δεύτερη ιατροδικαστική εξέταση από τεχνικό σύμβουλο της οικογένειας. Σοκάρουν οι ύβρεις στο προφίλ της στο FacebookΤην ώρα που το τμήμα Ανθρωποκτονιών εξετάζει σχολαστικά όλα τα στοιχεία της υπόθεσης, κάποιοι χρήστες του Facebook βεβηλώνουν την μνήμη της, πιθανότατα με ψεύτικο προφίλ, βρίζοντας χυδαία την άτυχη κοπέλα. Μάλιστα, οι αναρτήσεις αυτών των διαστροφικών χρηστών, έχουν να κάνουν με ρατσιστικά σχόλια προς το πρόσωπό της. Για το περιστατικό χρειάζεται η άμεση επέμβαση της Δίωξης Ηλεκτρονικού Εγκλήματος. Δείτε στη gallery φωτογραφίες",ΔΟΛΟΦΟΝΙΑ
Δολοφονία Κασόγκι: Αποκαλύψεις – «φωτιά» της CIA  - Τα 11 μηνύματα που «καίνε» τον πρίγκιπα Σαλμάν,2018-12-02,"Η αμερικανική υπηρεσία κατασκοπείας CIA είναι ενήμερη για την αποστολή δέκα και πλέον μηνυμάτων από τον Σαουδάραβα πρίγκιπα διάδοχο Μοχάμεντ μπιν Σαλμάν τις ώρες που προηγήθηκαν και τις ώρες που ακολούθησαν τον φόνο του δημοσιογράφου Τζαμάλ Κασόγκι στον σύμβουλό του που επέβλεπε την επιχείρηση της εκτέλεσής του, έγραψε η εφημερίδα The Wall Street Journal το Σάββατο 1η Νοεμβρίου. Η εφημερίδα περιήλθε σε γνώση αποσπασμάτων της μυστικής έκθεσης της CIA που κατέληγε στο συμπέρασμα ότι ο Μοχάμεντ μπιν Σαλμάν «πιθανόν» διέταξε τη δολοφονία του Σαουδάραβα δημοσιογράφου, ο οποίος σκοτώθηκε κατά τη διάρκεια επίσκεψής του στο προξενείο του βασιλείου στην Κωνσταντινούπολη τη 2α Οκτωβρίου. Σε αυτή την έκθεση, η CIA αναφέρει ότι ο πρίγκιπας έστειλε τουλάχιστον ένδεκα μηνύματα στον πιο στενό του σύμβουλο, τον Σαούντ αλ Καχτάνι, ο οποίος επέβλεπε την ομάδα των δεκαπέντε ανδρών που εστάλησαν στην Τουρκία για να σκοτώσουν τον Τζαμάλ Κασόγκι. Ο σύμβουλος του παλατιού καθαιρέθηκε και του απαγγέλθηκαν επίσημα κατηγορίες από τις αρχές της Σαουδικής Αραβίας, που λένε ότι διαδραμάτισε κεντρικό ρόλο στην υπόθεση. Του επιβλήθηκαν επίσης κυρώσεις από το αμερικανικό υπουργείο Οικονομικών, όπως και σε άλλους δεκαέξι Σαουδάραβες. Ο Σαούντ αλ Καχτάνι επικοινωνούσε απευθείας με τον επικεφαλής της ομάδας των εκτελεστών κατά τη διάρκεια της επιχείρησης, σύμφωνα με την έκθεση της CIA την οποία επικαλείται η WSJ. Δεν διευκρινίζεται από την εφημερίδα ο τύπος των μηνυμάτων που ανταλλάχθηκαν, ενώ η CIA δεν γνωρίζει ποιο ήταν το περιεχόμενο των μηνυμάτων του πρίγκιπα στον σύμβουλό του, σύμφωνα με το δημοσίευμα. Πάντως η έκθεση καταλήγει ότι υπάρχει «μεσαίος ως υψηλός» βαθμός βεβαιότητας ότι ο πρίγκιπας Μοχάμεντ είχε «βάλει στο στόχαστρο προσωπικά» τον Κασόγκι και «πιθανόν διέταξε τον θάνατό του». Ωστόσο η έκθεση διευκρινίζει: «δεν έχουμε στοιχεία που να αποδεικνύουν άμεσα ότι ο πρίγκιπας διάδοχος έδωσε διαταγή για τη δολοφονία». Η αμερικανική υπηρεσία κατασκοπείας σημείωσε επίσης ότι ο de facto ηγέτης της Σαουδικής Αραβίας είπε σε στενούς του συνεργάτες τον Αύγουστο του 2017 ότι εάν δεν κατορθωνόταν να γυρίσει ο Κασόγκι στη χώρα, «θα μπορούσαμε να τον δελεάσουμε να πάει κάπου εκτός Σαουδικής Αραβίας και να κανονίσουμε το θέμα», κάτι που «μοιάζει να προανήγγειλε την σαουδαραβική επιχείρηση εναντίον του Κασόγκι». Ο δημοσιογράφος, 59 ετών τη στιγμή της δολοφονίας του, είχε αυτοεξοριστεί στις ΗΠΑ το 2017, σύμφωνα με το ΑΠΕ-ΜΠΕ. Το περιεχόμενο της έκθεσης αποτελεί αντικείμενο έντονων αντεγκλήσεων στην Ουάσινγκτον, καθώς ο πρόεδρος Ντόναλντ Τραμπ έχει δηλώσει δημόσια πως η CIA «δεν βρήκε τίποτα απόλυτα σίγουρο». Ο Ρεπουμπλικάνος πρόεδρος κατηγορήθηκε - ακόμη και από στελέχη του δικού του κόμματος στο Κογκρέσο - ότι έσπευσε να απαλλάξει τον πρίγκιπα διάδοχο από κάθε ευθύνη στο όνομα της υπεράσπισης των αμερικανικών στρατηγικών συμφερόντων στη Μέση Ανατολή και της συμμαχικής σχέσης των ΗΠΑ με τη Σαουδική Αραβία.",ΔΟΛΟΦΟΝΙΑ
Ρόδος: «Τη σκότωσαν και την πέταξαν στη θάλασσα» - Ποιος δολοφόνησε την 21χρονη φοιτήτρια,2018-12-03,"Θρίλερ στη Ρόδο με το θάνατο της κοπέλας με το τατουάζ – Ποιος και γιατί την ήθελε νεκρή – Συγκλονίζει ο πατέρας του κοριτσιού – Φέρει ίχνη στραγγαλισμούΤο πτώμα της 21χρονης Ελένης βρέθηκε στα βράχια της ακτής Φώκια, στα Πεύκα της Λίνδου, μόνο με τον στηθόδεσμο. Οι αστυνομικοί προσπαθούν να λύσουν τον γρίφο και να αποκαλύψουν ποιος έκοψε τόσο βίαια το νήμα της ζωής του άτυχου «κοριτσιού με το τατουάζ». Η 21χρονη που σπούδαζε τα τελευταία τρία χρόνια στο Τμήμα Μεσογειακών Σπουδών του Πανεπιστημίου Αιγαίου στο «νησί των ιπποτών» βρέθηκε νεκρή το πρωί της Παρασκευής (30/11) σε ένα δύσβατο σημείο το οποίο επισκέπτονται κυρίως ψαράδες. Σύμφωνα με την Espresso, σημαντικό στοιχείο αποτελεί ένα βίντεο ντοκουμέντο από κάμερα ασφαλείας καταστήματος στο οποίο η κοπέλα φαίνεται να μπαίνει σε ένα ΙΧ που οδηγούσε άντρας και να απομακρύνονται. Η καταγραφή έγινε την Τρίτη και έπειτα τα ίχνη της χάθηκαν έως την Παρασκευή οπότε βρέθηκε νεκρή. Το απόγευμα της Κυριακής (02/12) έγιναν και οι πρώτες προσαγωγές. Τρία άτομα που γνώριζαν τη φοιτήτρια και το τελευταίο χρονικό διάστημα μίλησαν μαζί της στο τηλέφωνο πέρασαν το κατώφλι του ανακριτικού γραφείου της Λιμενικής Αστυνομίας για να καταθέσουν. Συντετριμμένος ο πατέρας της 21χρονης αποκάλυψε τι του είπε ο ιατροδικαστής που δεν είχε ετοιμάσει την έγγραφη έκθεσή του: «Είναι ίχνη στραγγαλισμού και πνιγμός δυστυχώς. Στη θάλασσα την πέταξαν. Ό,τι στοιχεία είχα εγώ και η σύζυγός μου τα δώσαμε στην Αστυνομία για να συνεχίσουν τις έρευνες. Δεν μπορώ να γνωρίζω αν αυτός που δολοφόνησε την κόρη μου ήταν γνωστός της ή άγνωστος. Μακάρι να γνώριζα και να προλάβαινα το κακό, να το σταματούσα με κάποιο τρόπο. Προσπαθώ να σταθώ στα πόδια μου με όσες δυνάμεις μου έχουν απομείνει για να μπορέσω να βρω το δολοφόνο του παιδιού μου», είπε ο ίδιος στον «Ελεύθερο Τύπο». «Οι προσπάθειες των Αρχών συνεχίζονται και θα δούμε. Τα συγκεντρώνει όλα τα στοιχεία το Λιμεναρχείο. Όλα αυτά μου τα είπε προφορικά ο ιατροδικαστής και τώρα περιμένω τις τοξικολογικές εξετάσεις. Την πέταξαν στη θάλασσα και πνίγηκε από τη στιγμή που μπήκε νερό στους πνεύμονες. Την πέταξαν 50 χλμ. μακριά από τη Ρόδο. Το μόνο που γνωρίζω ως πληροφορία από το Λιμεναρχείο είναι ότι την Τρίτη το βράδυ η κόρη μου μιλούσε με μια φίλη της στο facebook και η Ελένη της είπε &quot;Θα σου κλείσω τώρα το τηλέφωνο, γιατί κάποιος μου χτυπάει την πόρτα&quot;. Προφανώς σε κάποιον άνοιξε την πόρτα, δεν ξέρω πραγματικά τι να πω. Από εκείνο το βράδυ δεν ξαναμίλησε με κανέναν. Την ψάχναμε κι εγώ και η μητέρα της αλλά μάταια. Την Τετάρτη το πρωί παίρναμε τηλέφωνο κάποιος φιλενάδες της αλλά δεν γνώριζαν τίποτα, μετά ανέλαβαν η Αστυνομία και το Λιμεναρχείο ώσπου τη βρήκαμε νεκρή», πρόσθεσε συντετριμμένος ο πατέρας της 21χρονης. Συγκλονισμένη η γιαγιά της 21χρονης μίλησε στην εκπομπή του ANT1 «Καλημέρα Ελλάδα»: «Στείλαμε ένα λουλούδι δίμετρο στη Ρόδο και μας το φέρανε μέσα στην κάσα. Ήταν ένα αγνό παιδί, από οικογένεια καλή. Ας τιμωρήσουν τους υπαίτιους με το ίδιο νόμισμα να μην δουν κι άλλοι γονείς αυτό το κακό που είδαμε εμείς», είπε ξεσπώντας σε λυγμούς η γιαγιά της 21χρονης. Δείτε το βίντεο:",ΔΟΛΟΦΟΝΙΑ
Συγκλονίζει η μητέρα της 21χρονης: Τι τους έκανε το παιδί μου – Να βρεθούν τα κτήνη που τη σκότωσαν,2018-12-03,"Ραγίζουν καρδιές οι γονείς της 21χρονης φοιτήτριας - Το πτώμα τηςβρέθηκε στα βράχια της ακτής Φώκια, στα Πεύκα της Λίνδουστη Ρόδο- Φέρει ίχνη στραγγαλισμού - Τρεις προσαγωγέςΈρευνες προς κάθε κατεύθυνση για τη διαλεύκανση της υπόθεσης του θανάτου της 21χρονης φοιτήτριας στη Ρόδο πραγματοποιούν οι λιμενικοί και οι αστυνομικοί. Απαρηγόρητη η μητέρα της 21χρονης φοιτήτριας μίλησε στην εκπομπή «Μαζί σου» στο ΣΚΑΪ και είπε μεταξύ άλλων ότι όταν δεν της απαντούσε το παιδί της στο τηλέφωνο κατάλαβε ότι κάτι κακό είχε συμβεί και κινητοποιήθηκαν με τον σύζυγό της για να δηλώσουν την εξαφάνισή της. «Τώρα ζω για να βρεθούν οι δολοφόνοι του παιδιού μου και να τους ρωτήσω γιατί το έκαναν αυτό», λέει χαρακτηριστικά. «Θέλω να βρεθούν οι υπαίτιοι, να καταδικαστούν, να τους ρωτήσω τελικά γιατί το κάνανε. Ήταν μόλις 21 χρόνων. Δεν ήταν κανένα κορίτσι “περπατημένο” όπως λένε. Είμαστε άτομα με αξιοπρέπεια, ανιδιοτέλεια, φιλότιμο, έχουμε ηθικές αξίες», δήλωσε στην εκπομπή «Μαζί σου» η μητέρα της 21χρονης. «Ήθελε να μάθει Αραβικά. Ήταν πολύ χαρούμενη με την πρακτική της στο Υπουργείο Εξωτερικών και ήθελε να δώσει στο Διπλωματικό Σώμα. Εγώ χαιρόμουν και την παρότρυνα να συνεχίσει τις σπουδές της», λέει στην κάμερα της εκπομπής. «Όλα αυτά τα όνειρα γκρεμιστήκανε σε μια βραδιά. Ό,τι έγινε έγινε μέσα σε μια νύχτα και κάποιος βρήκε το πτώμα Τετάρτη πρωί. Βρέθηκε 50 χιλιόμετρα μακριά στα βράχια. Θέλω να ρωτήσω τους υπαίτιους γιατί το κάνανε, με τι ψυχή και καρδιά το ρίξανε. Θέλω να τους ρωτήσω είναι άνθρωποι; Έχουν ανθρώπινα αισθήματα; Τι τους έκανε; Το παιδί κατέβηκε στη Ρόδο με κλάματα στα 18 του και κατέβηκε ο πατέρας του να το στηρίξει στην αρχή. (. . . ) Τελευταία φορά την είδα 29 Αυγούστου στο λιμάνι του Πειραιά. Από τότε μιλούσαμε κάθε μέρα τηλεφωνικά. Την Τετάρτη της τηλεφωνούσα συνεχώς και μέχρι την Παρασκευή, ώσπου με έζωσαν τα φίδια και πήραμε να δηλώσουμε την εξαφάνιση. (. . . ) Έστειλα έναν φίλο που μένει στη Ρόδο να δει τι έχει γίνει με το παιδί μου και πήγε από το σπίτι και δεν βρήκε τίποτα. Εγώ ζήτησα στους αστυνομικούς να δουν στο αεροδρόμιο μήπως είχε πάει Αθήνα. Όλα τα σενάρια τα σκέφτεσαι. Επειδή έχω και τον ανιψιό μου στην αστυνομία τον ειδοποίησαν για το πτώμα με το τατουάζ και την αναγνώρισε ο πατέρας της», είπε συγκλονισμένη η μητέρα της. «Είμαι &quot;πεθαμένη&quot; και θυμωμένη. Έχω οργή και θυμό. Θέλω μια απάντηση για να γαληνέψει η ψυχή του παιδιού μου. Τώρα ζω για να βρεθούν τα κτήνη. Τι τους έκανε το παιδί μου;». Δείτε το βίντεο!Την ίδια στιγμή, με τρεμάμενη φωνή μίλησε στην εκπομπή «Μαζί σου» και ο πατέρας της 21χρονης. «Το Λιμεναρχείο είπε ότι μάλλον πρόκειται για εγκληματική ενέργεια ωστόσο δεν υπάρχει ακόμα επίσημη έκθεση του ιατροδικαστή. Αυτό που μου είπε ο ιατροδικαστής είναι ότι έφερε σημάδια στραγγαλισμού και ο θάνατός της προήλθε από πνιγμό. Φυσικά την έριξαν στη θάλασσα χωρίς τα προσωπικά της αντικείμενα», ανέφερε. «(. . . ) Αν είχε σχέση σε εμάς δεν μας είχε πει κάτι. Το θέμα είναι ότι δεν γυρίζει πίσω το κορίτσι μας. Ένα κορίτσι σαν τα κρύα τα νερά». Σύμφωνα με την Espresso, σημαντικό στοιχείο αποτελεί ένα βίντεο ντοκουμέντο από κάμερα ασφαλείας καταστήματος στο οποίο η κοπέλα φαίνεται να μπαίνει σε ένα ΙΧ που οδηγούσε άντρας και να απομακρύνονται. Η καταγραφή έγινε την Τρίτη και έπειτα τα ίχνη της χάθηκαν έως την Παρασκευή οπότε βρέθηκε νεκρή. Το απόγευμα της Κυριακής (02/12) έγιναν και οι πρώτες προσαγωγές. Τρία άτομα που γνώριζαν τη φοιτήτρια και το τελευταίο χρονικό διάστημα μίλησαν μαζί της στο τηλέφωνο πέρασαν το κατώφλι του ανακριτικού γραφείου της Λιμενικής Αστυνομίας για να καταθέσουν. Συγκλονισμένη η γιαγιά της 21χρονης μίλησε στην εκπομπή του ANT1 «Καλημέρα Ελλάδα»: «Στείλαμε ένα λουλούδι δίμετρο στη Ρόδο και μας το φέρανε μέσα στην κάσα. Ήταν ένα αγνό παιδί, από οικογένεια καλή. Ας τιμωρήσουν τους υπαίτιους με το ίδιο νόμισμα να μην δουν κι άλλοι γονείς αυτό το κακό που είδαμε εμείς», είπε ξεσπώντας σε λυγμούς η γιαγιά της 21χρονης.",ΔΟΛΟΦΟΝΙΑ
Σπαραγμός στο Διδυμότειχο για τον θάνατο της φοιτήτριας στη Ρόδο - Η κηδεία της την Τετάρτη (5/12),2018-12-03,"Θλίψη και θρήνος στο Διδυμότειχο, από την είδηση του θανάτου 21χρονης φοιτήτριας στη Ρόδο. Η άτυχη Ελένη είχε να δώσει σημεία ζωής από την Τρίτη (27/11), ενώ το πτώμα της εντοπίστηκε την Τετάρτη (28/11) σε θαλάσσια περιοχή Φωκίας στους Πεύκους . Ο πατέρας της κοπέλας, την Παρασκευή (30/11) έκανε δήλωση εξαφάνισης στο αστυνομικό τμήμα Διδυμοτείχου, καθώς είχε να επικοινωνήσει με το κορίτσι τρεις μέρες. Εκεί ενημερώθηκε για πτώμα που είχε εντοπιστεί και το χαρακτηριστικό τατουάζ με τριαντάφυλλο που υπήρχε στο πόδι της. Αμέσως κινήθηκαν υποψίες ακολούθησε η αναγνώριση της κοπέλας από τον πατέρα της, ο οποίος έσπευσε στο νησί με στενό συγγενικό του πρόσωπο. Τα πρώτα στοιχεία δείχνουν δολοφονία, ενώ η οικογένεια δεν αποκλείεται να ζητήσει ιατροδικαστική εξέταση και πραγματογνωμοσύνη από δικό της τεχνικό σύμβουλο. Οι καταθέσεις συμφοιτητριών της Ελένης και ατόμων με τα οποία είχε αναπτύξει σχέσεις στο νησί της Ρόδου, όπου σπούδαζε στο τμήμα μεσογειακών σπουδών του πανεπιστημίου Αιγαίου, θεωρούνται πολύ σημαντικές για την εξιχνίαση της υπόθεσης, καθώς ίσως προκύψει κάποιο σημαντικό στοιχείο. Η είδηση του θανάτου της Ελένης διαδόθηκε αστραπιαία στο Διδυμότειχο το Σάββατο τα ξημερώματα, ενώ η κηδεία της αναμένεται να γίνει στην ιδιαίτερη πατρίδα της, πιθανώς την Τετάρτη το πρωί. Την αδικοχαμένη Ελένη αποχαιρετά ο σύλλογος δασκάλων και νηπιαγωγών Διδυμοτείχου. Σε μήνυμα του συλλόγου, το οποίο κοινοποίησε η πρόεδρος Βάγια Καραφεϊζη αναφέρεται:&quot;Ο σύλλογος Δασκάλων και Νηπιαγωγών Διδυμοτείχου εκφράζει την βαθύτατη θλίψη του για το πένθος που βιώνει οικογένεια συναδέλφων μας για τον άδικο και πρόωρο θάνατο μέλους της οικογένειάς τους. Γιάννη και Κουλα Καλή δύναμη και υπομονή να σας χαρίσει ο θεός. Η γειτονιά των αγγέλων έγινε ομορφότερη&quot;. ΠΗΓΗ thrakinea. gr",ΔΟΛΟΦΟΝΙΑ
«Θρίλερ» με την υπόθεση της 21χρονης φοιτήτριας: Κοντά στο δολοφόνο οι Αρχές - Η μαρτυρία - «φωτιά»,2018-12-03,"Δολοφονία | 21χρονη | Ειδήσεις: Τι αποκάλυψε συμφοιτήτρια της αδικοχαμένης κοπέλας, το πτώμα της οποίαςβρέθηκε στα βράχια της ακτής Φώκια, στα Πεύκα της Λίνδου- Πού στρέφει τις έρευνές της η Αστυνομία - Αποκαλυπτικό βίντεο στα χέρια των Αρχών -Ραγίζουν καρδιές οι γονείς της 21χρονης Ελένης - Σπαραγμός στην ιδιαίτερη πατρίδα της, το Διδυμότειχο - Πιθανόν την Τετάρτη (05/12/2018) η κηδεία τηςΣυγκλονιστικές είναι οι αποκαλύψεις γύρω από την υπόθεση της άγριας δολοφονίας της 21χρονης φοιτήτριας, καθώς, όπως όλα δείχνουν, οι αστυνομικές Αρχές βρίσκονται ολοένα και πιο κοντά στο δολοφόνο της κοπέλας. Σύμφωνα με πληροφορίες από το αστυνομικό ρεπορτάζ, οι αστυνομικοί φαίνεται πως έχουν στα χέρια τους τόσο βιντεοσκοπημένο υλικό από τις τελευταίες κινήσεις του άτυχου κοριτσιού, όπως επίσης και καταθέσεις μαρτύρων, οι οποίες θα ρίξουν φως στην ταυτότητα του δράστη ή των δραστών που επιχείρησαν να στραγγαλίσουν την 21χρονη και στη συνέχεια την πέταξαν στη θάλασσα, πιστεύοντας πως είναι νεκρή. Κατά πληροφορίες πάντα, οι Αρχές έχουν στη διάθεσή τους βίντεο, στο οποίο απεικονίζεται η κοπέλα να αποχωρεί από το σπίτι της την Τρίτη το βράδυ μετά τις 8, να βγαίνει στον κεντρικό και εκεί υπάρχει κατάστημα που έχει καταγράψει την άτυχη φοιτήτρια να επιβιβάζεται σε ένα όχημα και να αποχωρεί, στοιχείο το οποίο ερευνά η Αστυνομία. Μέχρι στιγμής, κανείς δεν γνωρίζει αν στο συγκεκριμένο αυτοκίνητο υπήρχε μόνο ένα άτομο ή κι άλλοι επιβάτες. Ωστόσο, οι Αρχές ερευνούν σπιθαμή προς σπιθαμή το συγκεκριμένο υλικό. Την ίδια ώρα, ραγδαίες εξελίξεις δρομολογεί και η μαρτυρία ενός συμφοιτητή της 21χρονης στον ΣΚΑΪ. Σύμφωνα με το νεαρό φοιτητή, δύο ημέρες προτού εντοπιστεί το πτώμα της φοιτήτριας, τον είχε πλησιάσει ένα άτομο στο πανεπιστήμιο και τον ρωτούσε αν είχε δει την Ελένη ή μια άλλη κοπέλα, με την οποία έκαναν αρκετή παρέα τον τελευταίο καιρό. Τότε, εμφανίστηκε στη λέσχη του πανεπιστημίου η συγκεκριμένη φίλη της Ελένης και όταν την ρώτησαν αν έχει νέα της απάντησε αινιγματικά: «Θα μάθετε πολύ σύντομα τι συνέβη στην Ελένη». Στη συνέχεια δεν είπε τίποτα άλλο και έφυγε από τη λέσχη.",ΔΟΛΟΦΟΝΙΑ
