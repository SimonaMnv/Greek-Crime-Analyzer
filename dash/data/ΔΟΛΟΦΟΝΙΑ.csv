Title,Date,Body,Type
Ρέθυμνο: Μυστήριο με τη δολοφονία Ινδού,2012-03-22,"Τραγική κατάληξη είχε η απαγωγή ενός 44χρονου Ινδού στο Ρέθυμνο. Ο άτυχος άνδρας βρέθηκε νεκρός σε ελαιώνα στην περιοχή Λατζιμάς. Μάλιστα, το άψυχο σώμα του έφερε τραύματα από μαχαίρι. Ο εφιάλτης του ξεκίνησε στις 13 ΜαρτίουΌλα ξεκίνησαν στις 13 Μαρτίου, όταν χάθηκαν τα ίχνη του Ινδού. Ο ομοεθνής συγκάτοικός του κατήγγειλε στην Αστυνομία, ότι ο άτυχος φίλος του είχε πέσει θύμα απαγωγής. Και έτσι έγινε, καθώς ένα τηλεφώνημα από άγνωστους που έγινε στη σύζυγο του θύματος που βρίσκεται στην Ινδία αποκάλυψε την ανατριχιαστική αλήθεια. Ο άνδρας της ήταν στα χέρια απαγωγών, οι οποίοι ζητούσαν λύτρα από τη γυναίκα του. Αμέσως σήμανε συναγερμός στην Ασφάλεια Ρεθύμνου που ξεκίνησε έρευνες σχετικά με την υπόθεση. Ωστόσο, κανείς δεν μπορούσε να φανταστεί ότι ο άτυχος άνδρας θα βρισκόταν, δέκα μέρες περίπου αργότερα, δολοφονημένος μέσα σε έναν ελαιώνα. Σύμφωνα με τα όσα δήλωσε στο ΑΠΕ-ΜΠΕ ο ιατροδικαστής Α. Παπαδομανωλάκης, που διενεργεί τη νεκροψία, τα πρώτα στοιχεία δείχνουν πως η δολοφονία του έγινε πριν από λίγα 24ωρα. Πίσω από την απαγωγή. . . ένας 24χρονος ΙνδόςΣτα χέρια της Αστυνομίας έπεσε ένας 24χρονο Ινδός, ο οποίος φέρεται να είναι ένας από τους απαγωγείς του 44χρονου ομοεθνή του. Ωστόσο, οι Αρχές δεν γνωρίζουν ποιο ήταν το πρόσωπο που κρύβεται πίσω από τη δολοφονία.",ΔΟΛΟΦΟΝΙΑ
"Ισόβια για τον πατέρα που βίασε και σκότωσε το 1,5 έτους παιδί του",2012-03-14,"Το Μικτό Ορκωτό Δικαστήριο Θεσσαλονίκης επέβαλε ποινή ισόβιας κάθειρξης κι επιπλέον κάθειρξη 32 ετών, στον 25χρονο πατέρα που κατηγορείτο ότι βίασε και σκότωσε την μόλις ενάμισι έτους κόρη του. Συγκεκριμένα, ο κατηγορούμενος αθίγγανος κρίθηκε ομόφωνα ένοχος για τις πράξεις της ανθρωποκτονίας με πρόθεση, του βιασμού, της αποπλάνησης ανηλίκου και της ενδοοικογενειακής επικίνδυνης σωματικής βλάβης. Το φρικτό γεγονός διαδραματίστηκε μπροστά στα μάτια της 3χρονης κόρης του, μέσα στην παράγκα όπου διέμενε μαζί με τη γυναίκα του και τα συνολικά τέσσερα παιδιά τους, στον οικισμό αθίγγανων της Χαλάστρας Θεσσαλονίκης.  Αφορμή για τη φρικτή δολοφονία, που έλαβε χώρα πέρσι το Μάρτιο, ήταν μία δόση ηρωίνης, την οποία έριξε στο έδαφος το βρέφος, σύμφωνα με το κατηγορητήριο. Ο δράστης, αφού βίασε το βρέφος, το χτύπησε επανειλημμένα με ξύλο στο κεφάλι και σε άλλα σημεία του σώματος, με αποτέλεσμα το θάνατο του. Στη συνέχεια, χτύπησε και την 3χρονη κόρη του, που παρακολουθούσε έντρομη το ειδεχθές έγκλημα. Λίγη ώρα αργότερα, ο δράστης συνελήφθη από τις αστυνομικές αρχές στην περιοχή του σταθμού των ΚΤΕΛ Θεσσαλονίκης. «Δεν θυμάμαι τίποτα. Αν το έκανα ζητώ συγγνώμη από τη γυναίκα μου» είπε, ψύχραιμος, κατά την απολογία του στο δικαστήριο, επικαλούμενος ότι είναι χρόνιος χρήστης ναρκωτικών. Σύμφωνα με νομικούς κύκλους, η συνολική εκτιτέα ποινή θα είναι τα 25 έτη. Να σημειωθεί ότι ισχυρή ήταν η παρουσία των αστυνομικών κατά την ακροαματική διαδικασία, καθώς υπήρχαν φόβοι για επεισόδια από συγγενείς της οικογενείας του- όπως κατά την προσαγωγή του πριν από έναν χρόνο στην εισαγγελία Θεσσαλονίκης- αλλά τελικά δεν επιβεβαιώθηκαν. Αξιοσημείωτο είναι ότι στο δικαστήριο δεν εμφανίστηκαν ούτε συγγενείς ούτε η γυναίκα του.",ΔΟΛΟΦΟΝΙΑ
Επιχείρησαν να λιντσάρουν τους δολοφόνους ηλικιωμένης,2012-04-13,"«Άναψαν» τα αίματα σήμερα το πρωί έξω από το Δικαστικό Μέγαρο Ηρακλείου Κρήτης. Συγγενικά πρόσωπα μιας ηλικιωμένης γυναίκα, η οποία βιάστηκε και δολοφονήθηκε άγρια, επιχείρησαν  να λιντσάρουν τους φερόμενους δολοφόνους της! Πρόκειται για δυο Ρουμάνους, πατέρα και γιο, 44 και 18 ετών αντίστοιχα, οι οποίοι οδηγήθηκαν σήμερα ενώπιον του ανακριτή για να απολογηθούν για τις πράξεις τους. Συγγενής της άτυχης ηλικιωμένης, στη θέα του όρμησε με μπουνιές εναντίον του, ενώ με την άμεση παρέμβαση των αστυνομικών αποφεύχθηκαν τα χειρότερα. Οι δυο άντρες αντιμετωπίζουν βαρύτατες κατηγορίες αυτές της ληστείας μετά φόνου από κοινού, βιασμού, παράνομης οπλοκατοχής και οπλοφορίας μαχαιριού. Οι κατηγορούμενοι οδηγήθηκαν χθες κάτω από δρακόντεια μέτρα ασφαλείας στο Δικαστικό Μέγαρο ενώ και οι δύο δείχνουν αμετανόητοι. Κι αυτό γιατί ούτε σε μία στιγμή δεν έδειξαν να λυγίζουν  ή να ζητούν συγνώμη για την πράξη τους. Οι δύο άνδρες κρίθηκαν προφυλακιστέοι με τη σύμφωνη γνώμη εισαγγελέα και ανακριτή, ενώ με αφορμή επεισόδιο κατά την προσαγωγή του 44χρονου στο Δικαστήριο, η έξοδός των δύο ανδρών έγινε με ισχυρότατα αστυνομικά μέτρα, προκαλώντας κάποιες μεμονωμένες αντιδράσεις περαστικών, που δυσανασχέτησαν με την «προστασία» που παρείχαν οι αστυνομικοί στους άνδρες που οδήγησαν στο θάνατο την 85χρονη Σοφία Κορναράκη, αφού προηγουμένως τη βίασαν. ",ΔΟΛΟΦΟΝΙΑ
Πάτρα: Ο φόνος Λαζανά ξεχείλισε την οργή,2012-05-24,"Τον τελευταίο χρόνο στην Πάτρα παίζεται ένα άγριο παιχνίδι σε βάρος των πολιτών με την ανοχή των αρχών. Η δολοφονία του άτυχου 30χρονου Θανάση Λαζανά στην Πάτρα με φερόμενους ως δράστες κάποιους μετανάστες, δυστυχώς θυμίζει λίγο πολύ την ιστορία του τραγικού πατέρα Μανόλη Καντάρη ο οποίος εσφαγιάσθη για μια βιντεοκάμερα. Και στις δύο περιπτώσεις ακολούθησαν άγρια επεισόδια  με πρωταγωνιστές κάποια μέλη της Χρυσής Αυγής. Τότε η χήρα του Μανόλη Καντάρη είχε επιστρέψει πίσω μια ανθοδέσμη που της είχε στείλει ως ένδειξη συμπαράστασης ο αρχηγός της Χρυσής Αυγής Ν. Μιχαλολιάκος. Πριν από μερικές ώρες, στην κηδεία του νεαρού άνδρα παρόμοια ανθοδέσμη μπορεί να μην εστάλλη, αλλά οι συγγενείς του μέσα στον τραγικό τους πόνο προέβαλλαν μία συγκλονιστική αξιοπρέπεια όταν ακριβώς δίπλα τους κάποιοι θερμόαιμοι νεαροί έσπευδαν να καπηλευτούν για δεύτερη φορά τον τραγικό χαμό κάποιου συμπολίτη μας από ορισμένους μετανάστες και έσπευδαν να μπουκάρουν επεισοδιακά στο υπό κατάληψη κτίριο της Πειραϊκής Πατραϊκής. Όπως και να ’χει στην Πάτρα τον τελευταίο χρόνο με δεδομένη την ανεπάρκεια της πολιτείας να βάλει τάξη στον χαμό που ξεκίνησε με τα παραπήγματα των πρώτων μεταναστών της δεκαετίας του ’90, παίζεται ένα «βρώμικο» παιχνίδι σε βάρος των περισσότερων πολιτών, που ζητούν να ζουν ήρεμα στην πόλη τους. Ένα βρώμικο παιχνίδι «φημολογιών» που σκοπό έχει να τρομάξει ακόμη και τους πλέον φιλήσυχους πολίτες, ενισχύοντας σύμφωνα με καταγγελίες ανθρωπιστικών οργανώσεων, ακραία ρατσιστικά φαινόμενα και υποκαθιστώντας την «δικαιοσύνη» με την «αυτοδικία». ΝΕΩΤΕΡΑ ΣΕ ΛΙΓΟ…",ΔΟΛΟΦΟΝΙΑ
Ναύπλιο: Εντοπίστηκε ο δράστης που βίασε και δολοφόνησε Πακιστανό,2012-08-08,"Εξιχνιάσθηκε η ανθρωποκτονία του 19χρονου Πακιστανού, ο οποίος βρέθηκε νεκρός με τραύμα στο κεφάλι από πέτρα και άγρια βιασμένος σε αγροτική περιοχή στη Μιδέα Αργολίδας. Όπως προέκυψε από την αστυνομική έρευνα, δράστης είναι ένας 27χρονος ομοεθνής του, με τον οποίο συγκατοικούσε. Το πρωί της Παρασκευής 3 Αυγούστου, μετά από διαπληκτισμό που είχαν, ο 27χρονος τραυμάτισε τον 19χρονο θανάσιμα και στη συνέχεια διέφυγε, με λεωφορείο στην Αθήνα. Μετά από συντονισμένη αστυνομική επιχείρηση, άνδρες της Ασφάλειας Ναυπλίου εντόπισαν και συνέλαβαν τον 27χρονο, στη Σαλαμίνα. Η δικογραφία υποβλήθηκε στον εισαγγελέα Πρωτοδικών Ναυπλίου.",ΔΟΛΟΦΟΝΙΑ
Κρήτη: Ράγισε καρδιές το ξέσπασμα της χήρας του Κυπριωτάκη,2012-11-21,"Μια από τις πλέον συγκλονιστικές υποθέσεις που έχουν καταγραφεί ποτέ στην Κρήτη, οδηγήθηκε σήμερα στο Εφετείο Ηρακλείου. Ο λόγος για την απαγωγή και άγρια δολοφονία του επιχειρηματία Κυπριωτάκη, τον Μάιο του 2009. Η υπόθεση ωστόσο πήρε νέα αναβολή για τον Νοέμβριο του 2013. Φορτισμένο κλίμαΤο κλίμα ήταν φορτισμένο, αφού η χήρα, ο γιος και ο αδερφός του άτυχου επιχειρηματία ξέσπασαν . Όπως αναφέρει το Flashnews. gr, ο γιος του Κυπριωτάκη κινήθηκε απειλητικά κατά των κατηγορουμένων, ενώ το ξέσπασμα της χήρας ράγισε καρδιές. Η ένταση που δημιουργήθηκε κινητοποίησε την Αστυνομία και άμεσα στο σημείο έσπευσαν ισχυρές δυνάμεις, προκειμένου να μεταφέρουν πίσω στις φυλακές τους κατηγορουμένους. Ανατριχιαστικές λεπτομέρειες από την άγρια δολοφονίαΚατηγορούμενοι είναι ο ένας 33χρονος Έλληνας και δύο αλλοδαποί, σε βάρος των οποίων ασκήθηκε ποινική δίωξη για συγκρότηση και ένταξη σε εγκληματική οργάνωση, ανθρωποκτονία από πρόθεση, περιύβριση νεκρού κατά συναυτουργία και διακεκριμένη περίπτωση φθοράς. Με κυνικό τρόπο οι δύο από τους τρεις εγκληματίες που κατηγορούνται για την ειδεχθή δολοφονία του Κυπριωτάκη ομολόγησαν τη συμμετοχή τους στην απαγωγή. Στη συνέχεια ο ένας από αυτούς, ο οποίος μάλιστα είχε δουλέψει στο παρελθόν με τον 50χρονο, περιέγραψε με ανατριχιαστική λεπτομέρεια πώς χτύπησαν με γροθιές στο λαιμό το άτυχο θύμα και στη συνέχεια στο κεφάλι με μια πέτρα και πώς κατόπιν τον στραγγάλισαν με τα ίδια τους τα χέρια, κρατώντας τα πόδια του. Όταν πια σταμάτησε να αντιστέκεται, οι αμείλικτοι απαγωγείς περιέλουσαν το αυτοκίνητο και το πτώμα μέσα στο πορτμπαγκάζ με βενζίνη και έβαλαν φωτιά. «Ο Σταυρουλάκης άνοιξε το καπό. Ενώ ο Κυπριωτάκης ήταν δεμένος, του έριξε μια μπουνιά στο λαιμό. Μετά έπιασε μια πέτρα και τον χτύπησε στο κεφάλι. Τότε πια τον στραγγάλισε με τα χέρια του. Τον πίεζε με δύναμη μέχρι να τον αποτελειώσει. Εγώ τον κρατούσα από τα πόδια όσο πιο δυνατά μπορούσα. Τον κρατούσα για να μην αντιστέκεται» είναι ένα μέρος από την ομολογία-καταπέλτη του 25χρονου Σύρου, σύμφωνα με την οποία ως φυσικός αυτουργός του στραγγαλισμού μέχρι θανάτου του επιχειρηματία εμφανίζεται ο 33χρονος ελαιοχρωματιστής, ο οποίος είναι πατέρας ενός τετράχρονου αγοριού. Ο 33χρονος,ωστόσο, αρνείται κάθε εμπλοκή του στη δολοφονία, ενώ ομολογεί ότι συμμετείχε στην απαγωγή. Ερμητικά κλειστό κράτα το στόμα του ο ένας από τους δύο Σύριους, ο «μακρυμάλλης με τα τατουάζ». Όπως αποκάλυψε η αστυνομία, η σκληρή συμμορία σχεδίαζε την απαγωγή και άλλων επιχειρηματιών, μεταξύ των οποίων και ενός ξενοδόχου.",ΔΟΛΟΦΟΝΙΑ
